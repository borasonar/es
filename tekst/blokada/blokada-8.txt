Utorak, 13. maj 2025. godine Gospodnje 3:30:01 kraj gluvog doba noći.

Još jedna neprospavana noć. Na digitalnom horizontu se čuje samo fijuk telemetrijskih podataka koje moj brauzer neumorno šalje.
Kroz glavu mi prolaze misli o odustajanju, ali onda se setim dragih ljudi. 
Moram da izdržim zbog drugova: Major, Miki, Sloba, poturica... 
Jovanče, Mačak, Potrk, Striče, Nikolice... oni čiji nalozi ostanu živi, neka bude kako smo se dogovorili za vreme Zasenčene revolucije.
Kuvam još jednu kafu i otvaram novo pakovanje čačkalica, koje koristim kao šprajceve za očne kapke.
Moram da ostanem budan, moram da se setim kako je prošla ekipa koju je predvodio kapetan Shadowed. 
Eh da je bio Colored, bar bi revolucija bi bila obojena.
Moram da ostanem budan jer oni nikada ne spavaju, ne jedu i ne idu u WC. Molim boga samo da ne dođe terminator serije '68. 
Najgori su oni koji imaju mogućnost zamene ROM čipa. Zapadni model, a čip istočni - kratak spoj je neminovan. 
Gubimo ljude već godinama. Postovi padaju jedan za drugim, a za njima i ljudi. Mašine su suviše jake. 
Pogonsko gorivo im je prljava zapadna i istočna propaganda. Što prljavija, oni su besniji. 
Najgore od svega što su našli način da instaliraju tu prljavu propagandu u mozgove ljudi. 
Moramo da se odupremo, jer osim nas, ljudi, niko ne stoji između istočnih i zapadnih mašina. 
Postoji način, ali bojim se da nas nema dovoljno. 
Moramo da napravimo balans između istočne i zapadne propagande kako bi se one anulirale u mozgovima ljudi. 
Na terminatore to nažalost ne deluje jer oni nemaju mozak, već rade po programu upisanom u ROM čip.
Eh da ih bar proizvode sa EPROM čipovima. Spuštaju mi se kapci... odspavaću samo 5 minuuuutttaaaa...

Utorak, 13. maj 2025. godine Gospodnje 04:15:12 vreme prvih petlova.

Skačem iz kreveta. Digitalni pas laje kao besan. Oglasio se i alaram. Postovi padaju jedan za drugim... Neka nam je Bog u pomoći!
Došao je sam, verovatno izvidnica. Za sada uspevam da se izborim. Svi postovi su vraćeni. Ostajem na straži.
